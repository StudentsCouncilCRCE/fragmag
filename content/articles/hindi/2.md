---
index: 2
section: hindi
title: मन-भेद
class: सहयोगी प्राध्यापक सूचना प्रौद्योगिकी
author: गरिमा त्रिपाठी
endpoint: /mann-bhedh
---

कहा जाता है कि माँ और डाक्टर भगवान का रुप होते हैं , तो यह भी मान्य है कि छोटे बच्चों में भी ईश्वर के अंश को देखा जा सकता है । मान्यता यह भी है कि ईश्वर , जगत के सभी प्राणियों को स्नेह देने व पाने के लिए लालयित रहते हैं । वैसे ही छोटे बच्चे भी अपने घर परिवार के लोगों को स्नेह देने व उनसे स्नेह पाने के लिए उत्सुक रहते हैं । सर्दियों के दिन थे । एक दिन शाम पाँच बजे सवा दो साल का बच्चा तनु, शू-रैक से अपने बाबाजी की चप्पलें निकाल लाया और बाहर घूमने के लिए कहने लगा । इतने में ही तनु की माँ ने छोटे बच्चे को डाटते हुए कहा ," मैं तुम्हें घुमाने ले चलूँगी ।" दो-तीन संवादों की पुनरावृत्ति के बाद बाबाजी अपनी बहू पर गुस्सा हो गये और कहा कि बच्चे को उनके साथ क्यों नहीं जाने देती ? इस पर बहू-रानी ने जवाब दिया कि सासू ने एक बार कहा था कि बाबा के हाथ में दर्द होने लगता है । ऐसा सुनते ही बाबा , दादीजी से बोले कि तुमने बहू से ऐसा क्यों कह दिया था । उन्हें तो तनु के साथ बाहर घूमना अच्छा लगता है । अच्छा हुआ समझदार सास व बहू की बात से बाबाजी को अवश्य कोई सीख मिली । उन्होंने कह दिया कि यकीनन कितना मुश्किल होता होगा किसी सरकार को निर्विवाद चलाने और आन्दोलन कर रहे समझदार लोगों को समझाने में । एक छोटे से घर-परिवार के बीच लोग एक दूसरे को नहीं समझ पाते और मनभेद की स्थिति बनने लग जाती है और धीरे-धीरे उसमें बढ़ोत्तरी हो जाना किसी अनुमान या स्थिति से परे नहीं हो सकता । निश्चित ही चाहे घर हो या बाहर

सबसे ज्यादा त्याग, स्नेह, आदर , सहनशक्ति, सन्तोष , विश्वास व निष्ठा ही व्यवहार को सम्मान देते हैं और देते रहेंगे केवल शिक्षा को नहीं।
