---
index: 8
section: hindi
title: Unknown
class: तृतीय वर्ष सुचना प्रौद्योगिकी
author: शिवम यादव
endpoint: /unknown
---

ज़िंदगी बेशक़ीमती है प्यारे,

क्यों देखता हैं तारे,

चल उठ खड़ा हो, बन जा तू भी एक सितारा,

खूबसूरत होकर भी....

हर तरफ ख़ूबसूरती ढूँढता रहता है बेचारा |<br><br>

ज़िंदगी एक मैदान है,

बंद हो अगर तो ना जाने कइयों के सपने मुरझा जाते हैं,

वही अगर खुल जाए तो वही चेहरे मानो दोबारा लह-लहा उठते हैं |<br><br>

ना जाने कितने ताले लगा रखे हैं हम सभी ने मन को अपने,

कुछ है जो अपना बचपन तलाश रहे हैं,

और कुछ हैं की दिन रात तलाश रहे है पचपन कामों में सपने |<br><br>

भला बुरा सब भेल है अब,

अब रात क्या दिन, पैसों का ही खेल है सब |

ग़लतफहमी है तेरी उनको लेकर,

चल रख एक कदम आगे अपने आपको लेकर |<br><br>

गुमनामी में हो अगर तो अमीर हो तुम,

लाखों बार हारे हो तो समझो बहादुर वीर हो तुम,

उबलते जोश के शरीर हो तुम,

जीत की राह में दो बातें तो होती ही हैं,

कोई चढ़ता है कोई गिरता है|<br><br>

याद रहे ....<br><br>

जो लड़ता है वही जीत से तर होता है,

जो डरता है, वह तो मुश्किल में जीवन भर होता है|<br><br>

दोस्तों हम सब उस पड़ाव पर हैं,

जहाँ से हारे भी तो कोई गम नहीं,

बस यह ज़रूर ध्यान में रहे,<br><br>

कुछ गाओगे तो सुने जाओगे,

कुछ लिखोगे तो पढ़े जाओगे,

कुछ नया सीखोगे तो जाने जाओगे,

कुछ नया करोगे तो संसार में पहचाने जाओगे |<br><br>

ज़िंदगी में गलत कदम उठाने के कई अवसर मिलेंगे,

बदलना है तो सोच बदलो ,

खुद-के गम में डूब-कर नहीं, एक दूसरे की ख़ुशी में खुश रहना सीखो ,

ज़िंदगी बहुत कीमती है प्यारे,

देखो पीछे छूट गई है इसे भी साथ लेते चलो |<br><br>
