---
index: 4
section: hindi
title: बादल
class: द्वितीय वर्ष विद्युत् अभियांत्रिकी
author: ऋचा त्रिपाठी
endpoint: /baadal
---

कभी बादलों से पूछों,

वो क्या लिए घूमता है?<br><br>

हो सकता है वो कुदरत का क़हर हो,

या किसी के यादों की लहर हो,

जो अपने ख्वाबों में बनाया करते हो तुम,

शायद वो वही शहर हो।<br><br>

हो सकता है कुछ रूमानी बारिश भी साथ है,

या फिर इसमें खुदा का हाथ है,

जिसका इंतजार सारा दिन किये बैठे थे,

शायद इसमें वो सुहानी रात हो।<br><br>

कभी बादलों से पूछों,

क्यों आते है वो हमारे शहर बार-बार ?<br><br>

हो सकता है उसमें कोई छुपा इशारा हो,

या फिर तुमसे मिलने का मन दोबारा हो,

वरना ठीक तुम्हारी तरह,

शायद वो भी भटकता बादल आवारा हो।<br><br>

हो सकता है वो आसमान की ओर बढ़ रहा हो,

या फिर वो भी अपने ख़्वाबों से लड़ रहा हो,

जैसे तुम समझते हो इशारा उसका,

शायद वो भी तुम्हारा इशारा पढ़ रहा हो।<br><br>

कभी बादलों से पूछों,

क्या रिश्ता है उसका चाँद से ?<br><br>

हो सकता है वो चाँद का मुखौटा है,

या फिर उनके बीच का कोई अनकहा समझौता है,

जो चाँद रोज़ आसमान में तैर रहा है,

शायद वो उसे हर रात अपने प्यार में डूबोता है।<br><br>

हो सकता है वो कोई कहानीकार हो,

या फिर एक उम्मीद भरी पुकार हो,

चाँद को खुश करने के लिए,

वो उसका मनपसंद आकार हो।<br><br>

कभी बादलों से पूछों।<br><br>
