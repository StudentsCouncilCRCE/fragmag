---
index: 16
section: hindi
title: वह क्या हैं जो मुझे महत्वाकांक्षी बनाता हैं।
class: द्वितीय वर्ष उत्पादन अभियांत्रिकी
author: अमित दुबे
endpoint: /waha-kya-hai-jo-mujhe-mahatvakanksha-banata-hai
---

हम सबके पास एक प्रेरणा स्रोत ज़रूर होता हैं जो हमें हमारी मंज़िल तय करने में सहयोग करता हैं। किसी के लिए वह कोई मनुष्य होता हैं, कोई लेख होता है और किसी के लिए कोई वस्तु जैसे गाड़ी, घर, कपड़े इत्यादि। ठीक उसी तरह से मेरे लिए भी एक प्रेरणा है स्रोत और वह हैं आँसू।

मेरे जीवनकाल में मैंने कई उपलब्धियाँ और असफलताएँ देख लिए हैं, कुछ विफलताएं ऐसी भी देखी जिन्होंने जीवनी बदलने पर मजबूर भी कर दिया । मुझे याद हैं मैंने जब वैज्ञानिक और भूत पूर्व राष्ट्रपति Dr. APJ Abdul Kalam का पोखरण परमाणु परीक्षण की सफलता के बाद का साक्षात्कार देखा तब उन्होंने कहा था कि वह परीक्षण की सफलता के तुरंत बाद बे-लगाम रोते रहें। उस दृश्य की जब भी मैं कल्पना करता हूँ तो खुद भी रोना चाहता हूँ मगर रो नहीं पाता क्योंकि वे जो आँसू थे वह कोई मामूली आँसू नहीं थे, वह एक व्यक्ति विशेष की ज़िंदगी की एक ऐसी सफलता के आँसू थे जिसने उनके प्रतिभा का परिचय पूरे विश्व को करवा दिया था। मैं तबसे उस प्रकार रोना चाहता हूं। यहीं मेरे महत्वाकांक्षी होने का कारण हैं, मुझे अभी भी नहीं पता कि मुझे उस प्रकार कब महसूस होगा और क्या हासिल करने पर होगा। मगर इतना तो तय है की अगर मैं सदैव महत्वाकांक्षी रहा तो मुझे भी वे आंसूँ आएँगे ।

मनुष्य को प्रेरणा किसी भी चीज़ से मिल सकती हैं, मगर जरूरी यह हैं कि वह उस चीज़ से प्रेरणा लेकर महत्वाकांक्षी बने और दृढ़ता से अपने कर्तव्य पथ पर अविचल रहें।
