---
index: 5
section: marathi
title: गुलमोहर
class: दि्वतीय वर्ष माहिती तंत्रज्ञान अभियांत्रिकी
author: रिद्धी बाउस्कर
endpoint: /gulmohar
---

खिडकीतून मी न्याहाळत राहते,

कधी डोळे विस्फारून मी पाहते.

वसुंधरेच्या आगमनानंतर,

जणू विनाशाच्या त्या भीषण रात्री नंतर ..

गुलमोहराची ती सुंदर फुले.<br><br>

कधी बघावे, कसे बघावे,

सुंदर त्या केशरी सुमनांना.

स्वच्छंदे फुलून आपले,

वाऱ्यासंगे डोलत असते.

गुलमोहराची ती सुंदर फुले.<br><br>

जणू भासते ज्वालाच ते,

धगधगत्या आगीचे वाफाडे.

तापत्या त्या ज्वालेमधूनही,

कुतूहले ते डोकावून पाहते..

गुलमोहराची ती सुंदर फुले.<br><br>

हिरवागार शेला पांघरून,

नारंगी वस्त्रे धारण करून

कधी उमलते... कधी मी फुलते,

वाट पाहते त्या पहाटेची..

गुलमोहराची ती सुंदर फुले.<br><br>
