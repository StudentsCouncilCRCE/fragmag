---
index: 1
section: marathi
title: यशस्वी होण्याची तयारी
class: दि्वतीय वर्ष माहिती तंत्रज्ञान अभियांत्रिकी
author: सोनाली जोशी
endpoint: /yashasvi-honyachi-tayaari
---

एका शहरापासून काही अंतरावर एक वयस्कर दांपत्य राहत होते. ते जेथे राहत होते तेथे खूप शांतता होती, त्यामुळे तेथे माणसांची ये जा खूपच कमी असे.

एक दिवस त्या दांपत्याने पाहिले की एक युवक हातात फावडे घेऊन आपल्या सायकलवरून कुठे तरी जात होता, काही क्षणभर तो त्या दांपत्याना दिसत होता, नंतर दिसेनासा झाला. दांपत्याने या गोष्टीकडे दुर्लक्ष केले. परंतु दुसऱ्या दिवशी ती व्यक्ती पुन्हा त्या दांपत्याला जाताना दिसली. दांपत्याला तो आता रोजच दिसत होता. ती व्यक्ती रोज हातात फावडे घेऊन जाताना दिसत असे आणि परत दिसेनाशी होई. त्यामुळे त्यांनी त्याचा पाटलाग करण्याचे ठरवले. दुसऱ्या दिवशी तो युवक त्या दांपत्याला जाताना दिसला आणि दांपत्याने आपल्या गाडीतून त्याचा पाठलाग केला. थोडं दूर गेल्यावर युवकाने आपली सायकल एका झाडाला टेकून उभी केली आणि तो चालू लागला. १५-२० पावले पुढे जाऊन तो थांबला आणि जमीन खणू लागला.

दांपत्याला हे पाहून आश्चर्य वाटले. त्यांनी युवकाला विचारले, “या वाळवंटात तू हे काय करतो आहेस?”

युवक म्हणाला, "दोन दिवसांनी मला एका शेतकऱ्याकडे कामासाठी जायचे आहे आणि त्यांना असा माणूस हवा आहे, ज्याला शेतीकामाचा अनुभव असेल, मला शेतीकामाचा अनुभव मिळावा म्हणून मी दोन दिवस झाले इथे येऊन शेतामध्ये काम करत आहे. हे ऐकून दांपत्याला खूप बरे वाटले आणि त्याला काम मिळावे असा आशीर्वाद दिला.

मित्रांनो, एक लक्षात ठेवा! कोणत्याही कामामध्ये यशस्वी व्हायचे असेल तर त्यासाठी तयारी करणे आवश्यक आहे.
जसे प्रामाणिकपणे शेतात काम करून युवकाने आपल्या शेतीकामाची तयारी केली अगदी तसंच प्रत्येकाने आपल्या आपल्या क्षेत्रात यशस्वी होण्यासाठी तयारी केली पाहिजे.
