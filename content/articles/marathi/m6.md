---
index: 6
section: marathi
title: एक क्षण …..
class: दि्वतीय वर्ष माहिती तंत्रज्ञान अभियांत्रिकी
author: समिक्षा राणे
endpoint: /yek-shan
---

क्षण येती हसरे, क्षण येती दुखरे

क्षण कसोटीचे, क्षण वाटती उपरे<br><br>

खोटं-खोटं आपणही धरू जावं क्षणाला

नियतीने नेहमीच क्षण करावे साजरे<br><br>

साजूक नाजूक पाल्हाळ, धीरगंभीर खंबीर

क्षणाक्षणाला क्षणाचे वेगवेगळे चेहरे<br><br>

प्रकाशतात अंधारी, झाकोळती उजेडांत

थक्क लख्ख करिती क्षणांचे कंगोरे<br><br>

निमीषाच्या उदरात गर्भ लक्ष क्षणांचा

क्षण देई हळुवार सुगंधी मर्म खरे<br><br>

क्षण येती हसरे, क्षण येती दुखरे

क्षण कसोटीचे, क्षण वाटती उपरे<br><br>
