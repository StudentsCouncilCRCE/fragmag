---
index: 5
title: Hindi Editorial
endpoint: hindi-editorial
published: true
editorial: true
desk: true
cover_image: ./images/hindi.webp
canonical_url: false
devnagri: true
---

जीवन संघर्ष से भरा हुआ है। कोई कितना ही प्रयत्न क्यों न करे पर अपने संघर्षों से भाग नहीं सकता। ज़िंदगी अपनी गती से चलती रहती है और हम आगे बढ़ते रहते है। निरंतर आगे बढ़ने की प्रक्रिया में बहुत सारी चीज़ें , लोग और कई अनेक तत्त्व हमें चलते रहने के लिए प्रेरित करते है। इन उत्प्रेरणाओ का मोल अधिक होता है, इन्हीं के कारण हमारा हौसला क़ायम रहता हैं।

इस वर्ष की पत्रिका का विषय भी इन्हीं सिध्दांतो पर है - “Catalyse” अर्थात उत्प्रेरित करना ।
कोई भी वह पहलू, छोटा हो या बड़ा जिसने आपको अपना जीवन आगे बढ़ाने की और स्वयं को एक आदर्श मनुष्य बनने की प्रेरणा दी है, उसे उत्प्रेरक कहते है।

इस पत्रिका में हिंदी साहित्य विभाग का सहयोग ….

साहित्य समाज का दर्पण है,साहित्य के बिना मनुष्य का जीवन अधूरा है। एक साहित्यकार समाज की वास्तविक तस्वीर को सदैव अपने साहित्य में उतारता रहा है ।आदि-काल के वैदिक ग्रंथों व उपनिषदों से लेकर वर्तमान साहित्य ने मनुष्य जीवन को सदैव ही प्रभावित किया है । साहित्य ने मनुष्य की विचारधारा को एक नई दिशा प्रदान की है। मनुष्य की विचारधारा परिवर्तित करने के लिए साहित्य का आश्रय लेना पड़ता है।

वैदिक काल से लेकर आज वर्तमान काल तक हिंदुस्तान में सबसे ज़्यादा प्रचलित हिंदी साहित्य है। इसने मानव जाती का परिवर्तन कुछ ऐसे किया ,‘अ’ - अन-पढ़ से शुरूवात कर ‘ज्ञ’ - ज्ञानी बनाया।

साहित्य मनुष्य के जीवन का उल्लेखनीय उत्प्रेरक है।<br>
हिंदी केवल एक भाषा नहीं बल्कि भावों की अभिव्यक्ति है।

सौभाग्य हमारा कोटि जन्मों का, मिला हमें जो यह वरदान है हिंदी,<br>
सवा सौ करोड़ भारतीयों का अखंडित स्वाभिमान है हिंदी।

अनजान लोगों के बीच मधुर व्यवहार है हिंदी, प्रेम पत्र के संभाषण का प्यार है हिंदी,<br>
पीढ़ी पीढ़ी चलते आये घर घर का संस्कार हैं हिंदी<br>
गली गली नगर नगर चौराहों का उत्सव त्यौहार हैं हिंदी।

सीमा पर खड़े वीर सैनिकों की आन है हिंदी, परदेस में अपनों से अपनों की पहचान है हिंदी,<br>
पंत, निराला, दिनकर, सुभद्रा का गुरूर है हिंदी<br>
बच्चन की मधुशाला का हल्का हल्का सुरूर है हिंदी<br>
तरह तरह के रस, अलंकार, छंदों से भरपूर है हिंदी।

साहित्य के नीले अम्बर में दैदीप्तमान का सूर है हिंदी,<br>
माँ भारती के माथे की जगमगाती बिंदी,<br>
भारत के जनमानस का अभिमान है हिंदी<br>
सवा सौ करोड़ देशवासियों का अखण्डित स्वाभिमान है हिंदी ।।<br>
सौभाग्य हमारा कोटि जन्मों का,<br>
मिला हमे जो यह वरदान है हिंदी।

अंग्रेज़ी बोलकर लोग पैसे कमाते है और हिंदी बोलकर सुकून।

आज भी हिंदुस्तान में चाहे किसी भाषा पर हमारी कितनी ही पकड़ क्यों न हो पर किसी की बात न समझ आने पर हमारे मुँह से यही निकलता है, "अबे! हिंदी में बोल यार"

> प्राध्यापक दीपिका सिंघ और त्रिपाठी ऋचा
